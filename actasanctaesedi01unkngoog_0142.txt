neuen-inm . ' 1³5
Perperam opponi, aliter agi non posse cum Amalia,
quippe quae ab alio viro comprimi passe est, quandoquidem
cum constet 'Gherardum et Amaliam iuventa florentes sex
circiter menses concubuisse; cum ex unisono medentium ,
qui utriusque 'corpora explorarunt, testimonio nullum extet
impotentiae sive absolutae, sive relativae vestigium, actio
Gherardi respuenda est, quoniam incidit in casum, a quo in-
cipere non poterat. Compertissimum enim est non admitti
matrimonii inoonsummationem, nisi probetur vel l. coniu-
gum, sive coniugis impotentia3 'vel 2, coarctata, h. e. eos-
dem nunquam fuisse solum cum sola, vel 3. mulieris vir-
ginitas. Animadvertit insuper quod cum Amalia non nisi
octavo anno a maritali dissidio Francisoum S. osculata est,
Gherardus per octo annos in promptu habuisset argumentum
in themate unicum, necessarium ad ostendendam matrimonii
inconsummationem. Eccur ‚ petit defensor , ipse per totum
illud tempus siluit, et non nisi postquam impune simulare
poterat, per se non stetisse quominus Amalia virgo perman-
serit, initio anni 1875 actionem de matrimonii inconsum-
matione expertus est‘l
Gradum deinde faciens ad depositiones testium cribran-
das, contendit testes ab Amalia inductos a veritate aber-
rare, ideoque ipsis credendum haud esse, cum eorum testi-
monia egregie inter se pugnent. Profecto, ait, nonnulli re-
ferunt parentes Amaliae, a quibus assertae impotentiae no-
titiam hauserunt, uon nisi post Gherardi discessum cogno-
visse impotentiam generi, nonnulli vero deponunt, quod pa-
ter Amaliae, antequam Gherardus discederet, operam frustra
impenderat, ut iste convalesceret. Cum absurdum sit , ut
parentes Amaliae sciverint eodem tempore et ignoraverint
Gherardi impotentiam, necessario consequitur vel testes, vel
ipsos parentes, a quibus, quae narrant acceperunt, mentitos
fuisse. Eo vel minus Gherardi impotentiam ostendi posse ur-
get a testibus ab ipso induetis, ipsi enim nedum huiusmodi
impotentiam, verum etiam obiectam matrimonii inconsum-
mationem inter fabulas amandandos esse censent.

